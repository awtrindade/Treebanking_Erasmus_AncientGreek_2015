<treebank>

<header>

The file has been written by Giuseppe G. A. Celano, 24 February, 2015, at Leipzig University.

The text is Harpocrationis Lexicon in decem oratores Atticos, ed. Wilhelm Dindorf, Oxonii: E Typographeo Academico, Oxford, 1853.

The text comes from PerseusDL:

https://github.com/PerseusDL/canonical/blob/master/CTS_XML_TEI/perseus/greekLit/tlg1389/tlg001/tlg1389.tlg001.perseus-grc1.xml


</header>
<body>
<div xml:id="amfipolis" type="entry" org="uniform" sample="complete" part="N"
n="amfipolis">
<head>ἈΜΦΙΠΟΛΙΣ</head>
<p>
Ἀντιφῶν περὶ τοῦ Λινδίων φόρου. πόλις αὕτη τῆς
Θρᾴκης. πρότερον δὲ Ἐννέα ὁδοὶ ἐκαλεῖτο, ὡς Ἀνδροτίων ἐν <num>ιβ</num>
Ἀτθίδος. Μαρσύας δ̓ ἐν Μακεδονικοῖς διὰ τὸ περιοικεῖσθαι τὸν τόπον
Ἀμφίπολιν ὠνομάσθαι, πρότερον Ἄκραν καλουμένην: οἱ δὲ Ἄρεος πόλις.
</p>
</div>

<div xml:id="apodektai" type="entry" org="uniform" sample="complete" part="N"
n="apodektai">
<head>ἈΠΟΔΕΚΤΑΙ</head>
<p>
ἀρχή τίς ἐστι παῤ Ἀθηναίοις οἱ ἀποδέκται, ἧς
πολλάκις μνημονεύουσιν οἱ ῥήτορος καὶ οἱ κωμικοί. Ἀριστοτέλης δ̓
ἐν τῇ Ἀθηναίων πολιτείᾳ δεδήλωκεν ὡς δέκα τε εἴησαν, καὶ ὡς παραλαβόντες
τὰ γραμματεῖα ἀπαλείφουσι τὰ καταβαλλόμενα χρήματα
τῆς βουλῆς ἐναντίον ἐν τῷ βουλευτηρίῳ, καὶ πάλιν ἀποδιδόασι τὰ
γραμματεῖα τῷ δημοσίῳ: καὶ ἁπλῶς ἃ πράττουσι διασαφεῖ. ὅτι δὲ
ἀντὶ τῶν κωλακρετῶν οἱ ἀποδέκται ὑπὸ Κλεισθένους ἀπεδείχθησαν,
Ἀνδροτίων <num>β</num>.
</p>
</div>

<div xml:id="apotacis" type="entry" org="uniform" sample="complete" part="N"
n="apotaxis">
<head>ἈΠΟΤΑΞΙΣ</head>
<p>
τὸ χωρὶς τετάχθαι τοὺς πρότερον ἀλλήλοις συντεταγμένους
εἰς τὸ ὑποτελεῖν τὸν ὡρισμένον φόρον: Ἀντιφῶν ἐν τῷ
περὶ τοῦ Σαμοθρᾳκῶν φόρου.
</p>
</div>


<div xml:id="aspasia" type="entry" org="uniform" sample="complete" part="N"
n="aspasia">
<head>ἈΣΠΑΣΙΑ</head>
<p>
Λυσίας ἐν τῷ πρὸς Αἰσχίνην τὸν Σωκρατικὸν, οὗ διάλογος
ἐπιγραφόμενος Ἀσπασία. μνημονεύουσι δ̓ αὐτῆς πολλάκις
<pb n="p.62"/>
καὶ οἱ ἄλλοι Σωκρατικοὶ, καὶ Πλάτων ἐν τῷ Μενεξένῳ τὸν Σωκράτην
παῤ αὐτῆς φησὶ μαθεῖν τὰ πολιτικά. ἦν δὲ τὸ μὲν γένος Μιλησία,
δεινὴ δὲ περὶ λόγους: Περικλέους δέ φασιν αὐτὴν διδάσκαλόν τε ἅμα
καὶ ἐρωμένην εἶναι. δοκεῖ δὲ δυοῖν πολέμων αἰτία γεγονέναι, τοῦ τε
Σαμιακοῦ καὶ τοῦ Πελοποννησιακοῦ, ὡς ἔστι μαθεῖν παρά τε Δούριδος
τοῦ Σαμίου καὶ Θεοφράστου ἐκ τοῦ <num>δ</num> τῶν Πολιτικῶν καὶ ἐκ τῶν
Ἀριστοφάνους Ἀχαρνέων. δοκεῖ δὲ καὶ ἐξ αὐτῆς ἐσχηκέναι ὁ Περικλῆς
τὸν ὁμώνυμον αὐτῷ Περικλέα τὸν νόθον, ὡς ἐμφαίνει καὶ Εὔπολις
ἐν τοῖς Δήμοις. Λυσικλεῖ δὲ τῷ δημαγωγῷ συνοικήσασα Πορίστην
ἔσχεν, ὡς ὁ Σωκρατικὸς Αἰσχίνης φησίν.
</p>
</div>

<div xml:id="attikois-grammasin" type="entry" org="uniform" sample="complete"
part="N"
n="attikois_grammasin">
<head>ἈΤΤΙΚΟΙΣ ΓΡΑΜΜΑΣΙΝ</head>
<p>
Δημοσθένης κατὰ Νεαίρας ἀντὶ τοῦ παλαιοῖς:
<pb n="p.66"/>
τὴν γὰρ τῶν <num>κδ</num> στοιχείων γραμματικὴν ὀψέ ποτε παρὰ τοῖς
Ἴωσιν εὑρεθῆναι. Θεόπομπος δ̓ ἐν τῇ κέ τῶν Φιλιππικῶν ἐσκευωρῆσθαι
λέγει τὰς πρὸς τὸν βάρβαρον συνθήκας, ἃς οὐ τοῖς Ἀττικοῖς
γράμμασιν ἐστηλιτεῦσθαι, ἀλλὰ τοῖς τῶν Ἰώνων.
</p>
</div>

<div xml:id="deigma" type="entry" org="uniform" sample="complete" part="N"
n="deigma">
<head>ΔΕΙΓΜΑ</head>
<p>
κυρίως μὲν τὸ δεικνύμενον ἀφ̓ ἑκάστου τῶν πωλουμένων:
ἤδη δὲ καὶ τόπος τις ἐν τῷ Ἀθήνησιν ἐμπορίῳ, εἰς ὃν τὰ δείγματα
ἐκομίζετο, οὕτως ἐκαλεῖτο. ἔστι δὲ τὸ ἔθος Ἀττικὸν, τὸ σημαίνειν
ἀπὸ τῶν ἐν τῷ τόπῳ τοὺς τόπους αὐτούς. Δημοσθένης ἐν τῷ
περὶ τοῦ τριηραρχήματος καὶ Λυσίας.
</p>
</div>

<div xml:id="dia-mesou-teixous" type="entry" org="uniform" sample="complete"
part="N"
n="dia_mesou_teichous">
<head>ΔΙΑ ΜΕΣΟΥ ΤΕΙΧΟΥΣ</head>
<p>
Ἀντιφῶν πρὸς Νικοκλέα. τριῶν ὄντων τειχῶν
ἐν τῇ Ἀττικῇ, ὡς καὶ Ἀριστοφάνης φησὶν ἐν Τριφάλητι, τοῦ
τε βορείου καὶ τοῦ νοτίου καὶ τοῦ Φαληρικοῦ, διὰ μέσου τῶν παῤ
ἑκάτερα ἐλέγετο τὸ νότιον, οὗ μνημονεύει καὶ Πλάτων ἐν Γοργίᾳ.
</p>
</div>

<div xml:id="eklogeis" type="entry" org="uniform" sample="complete" part="N"
n="eklogeis">
<head>ἘΚΛΟΓΕΙΣ</head>
<p>
οἱ ἐκλέγοντες καὶ εἰσπράττοντες τὰ ὀφειλόμενα τῷ
δημοσίῳ. Ἀντιφῶν ἐν τῷ περὶ τοῦ Σαμοθρᾳκῶν φόρου <q>ᾑρέθησαν
γὰρ ἐκλογεῖς παῤ ἡμῖν οἷς πλεῖστα ἐδόκει χρήματα εἶναι.</q> Λυσίας
<pb n="p.108"/>
ἐν τῷ πρὸς Ἀρέσανδρον <q>νῦν δὲ πρὸς τοὺς ἐκλογέας τοῦ φόρου
ἅπαντα ἀπογραφόμεθα.</q>
</p>
</div>

<div xml:id="ellanodikai" type="entry" org="uniform" sample="complete" part="N"
n="hellanodikai">
<head>ἙΛΛΑΝΟΔΙΚΑΙ</head>
<p>
Ὑπερείδης ἐν τῷ ὑπὲρ Καλλίππου πρὸς Ἠλείους
Ἀριστοτέλης Ἠλείων πολιτείᾳ τὸ μὲν πρῶτόν φησιν ἕνα καταστῆσαι
τοὺς Ἠλείους Ἑλλανοδίκην, χρόνου δὲ διελθόντος <num>β</num>, τὸ δὲ τελευταῖον
<num>θ</num>. Ἀριστόδημος δ̓ ὁ Ἠλεῖός φησι τοὺς τελευταίους τιθέντας
τὸν ἀγῶνα Ἑλλανοδίκας εἶναι <num>ι</num>, ἀφ̓ ἑκάστης φυλῆς ἕνα.
</p>
</div>


<div xml:id="episkopos" type="entry" org="uniform" sample="complete" part="N"
n="episkopos">
<head>ἘΠΙΣΚΟΠΟΣ</head>
<p>
Ἀντιφῶν ἐν τῷ περὶ τοῦ Λινδίων φόρου καὶ ἐν τῷ
κατὰ Λαισποδίου. ἐοίκασιν ἐκπέμπεσθαί τινες ὑπὸ Ἀθηναίων εἰς τὰς
ὑπηκόους πόλεις ἐπισκεπτόμενοι τὰ παῤ ἑκάστοις. Θεόφραστος γοῦν
ἐν <num>α</num> τῶν πολιτικῶν τῶν πρὸς καιροὺς φησὶν οὕτω <q>πολλῷ γὰρ κάλλιον
κατά γε τὴν τοῦ ὀνόματος θέσιν,ὡς οἱ Λάκωνες ἁρμοστὰς
φάσκοντες εἰς τὰς πόλεις πέμπειν, οὐκ ἐπισκόπους οὐδὲ φύλακας,
ὡς Ἀθηναῖοι.</q>
</p>
</div>

<div xml:id="ippodameia" type="entry" org="uniform" sample="complete" part="N"
n="hippodameia">
<head>ἹΠΠΟΔΑΜΕΙΑ</head>
<p>
Δημοσθένης ἐν τῷ πρὸς Τιμόθεον ἀγοράν φησιν
εἶναι ἐν Πειραιεῖ καλουμένην Ἱπποδάμειαν ἀπὸ Ἱπποδάμου Μιλησίου
ἀρχιτέκτονος τοῦ οἰκοδομησαμένου τοῖς Ἀθηναίοις τὸν Πειραιᾶ.
</p>
</div>

<div xml:id="kata-dhmots-dikastas" type="entry" org="uniform" sample="complete"
part="N"
n="kata_demots_dikastas">
<head>ΚΑΤΑ ΔΗΜΟΤΣ ΔΙΚΑΣΤΑΣ</head>
<p>
Δημοσθένης ἐν τῷ κατὰ Τιμοκράτους.
περὶ τῶν κατὰ δήμους δικαστῶν, ὡς πρότερον μὲν ἦσαν <num>λ</num> καὶ κατὰ
δήμους περιιόντες ἐδίκαζον, εἶτα ἐγένοντο <num>μ</num>, εἴρηκεν Ἀριστοτέλης ἐν
τῇ Ἀθηναίων πολιτείᾳ.
<pb n="p.170"/>
</p>
</div>


<div xml:id="metoikion" type="entry" org="uniform" sample="complete" part="N"
n="metoikion">
<head>ΜΕΤΟΙΚΙΟΝ</head>
<p>
Ὑπερείδης ἐν τῷ κατ̓ Ἀρισταγόρας. μέτοικος μέν
ἐστιν ὁ ἐξ ἑτέρας πόλεως μετοικῶν ἐν ἑτέρᾳ καὶ μὴ πρὸς ὀλίγον ὡς
ξένος ἐπιδημῶν, ἀλλὰ τὴν οἴκησιν αὐτόθι καταστησάμενος. ἐδίδοντο
δὲ ὑπ̓ αὐτῶν καθ̓ ἕκαστον ἔτος δραχμαὶ <num>ιβ</num>, ὅπερ ὠνόμαστο μετοίκιον,
<pb n="p.204"/>
ὡς δηλοῖ Εὔβουλος ἐν τῇ Πλαγγόνι. Ἰσαῖος δ̓ ἐν τῷ κατ̓ Ἐλπαγόρου
καὶ Δημοφάνους ὑποσημαίνει ὅτι ὁ μὲν ἀνὴρ <num>ιβ</num> δραχμὰς
ἐτέλει μετοίκιον, ἡ δὲ γυνὴ <num>ς</num>, καὶ ὅτι τοῦ υἱοῦ τελοῦντος ἡ μήτηρ
οὐκ ἐτέλει: μὴ τελοῦντος δ̓ ἐκείνου αὐτὴ τελεῖ. ὅτι δὲ καὶ οἱ δοῦλοι
ἀφεθέντες ὑπὸ τῶν δεσποτῶν ἐτέλουν τὸ μετοίκιον ἄλλοι τε τῶν κωμικῶν
δεδηλώκασι καὶ Ἀριστομένης. Μένανδρος δ̓ ἐν Ἀνατιθεμένῃ καὶ
ἐν Διδύμαις πρὸς ταῖς <num>ιβ</num> δραχμαῖς καὶ τριώβολόν φησι τούτους
τελεῖν, ἴσως τῷ τελώνῃ. οἱ μέντοι μὴ τιθέντες τὸ μετοίκιον μέτοικοι
ἀπήγοντο πρὸς τοὺς πωλητὰς, καὶ εἰ ἑάλωσαν ἐπιπράσκοντο, ὥς φησι
Δημοσθένης ἐν τῷ κατ̓ Ἀριστογείτονος. ἐνεβίβαζον δὲ καὶ εἰς τὰς
ναῦς τοὺς μετοίκους, ὡς ὁ αὐτὸς ῥήτωρ ἐν Φιλιππικοῖς δηλοῖ. ἐκάλουν
δὲ οἱ κωμικοὶ σκαφέας τοὺς μετοίκους, ἐπεὶ ἐν ταῖς πομπαῖς
τὰς σκάφας ἐκόμιζον οὗτοι.
</p>
</div>

<div xml:id="nomofulakes" type="entry" org="uniform" sample="complete" part="N"
n="nomofulakes">
<head>ΝΟΜΟΦΥΛΑΚΕΣ</head>
<p>
ἀρχή τις παῤ Ἀθηναίοις οὕτως ἐκαλεῖτο, διαφέρουσα
τῶν θεσμοθετῶν: Δείναρχος καθ̓ Ἱμεραίου καὶ ἐν τῷ κατὰ
<pb n="p.215"/>
Πυθέου. Φιλόχορος δὲ ἐν τῷ <num>ζ</num> ἄλλα τέ τινα διεξῆλθε περὶ αὐτῶν
καὶ ὅτι οὗτοι τὰς ἀρχὰς ἐπηνάγκαζον τοῖς νόμοις χρῆσθαι.
</p>
</div>

<div xml:id="numfaion" type="entry" org="uniform" sample="complete" part="N"
n="numfaion">
<head>ΝΥΜΦΑΙΟΝ</head>
<p>
Αἰσχίνης ἐν τῷ κατὰ Κτησιφῶντός φησι <q>Νύμφαιον
τὸ ἐν τῷ Πόντῳ.</q> Κρατερὸς δὲ ἐν <num>θ</num> τῶν Ψηφισμάτων
φησὶν ὅτι Ἀθηναίοις τὸ Νύμφαιον ἐτέλει τάλαντον.
</p>
</div>

<div xml:id="paralos" type="entry" org="uniform" sample="complete" part="N"
n="paralos">
<head>ΠΑΡΑΛΟΣ</head>
<p>
Δημοσθένης Φιλιππικοῖς. μία τῶν παῤ Ἀθηναίων
πρὸς τὰς δημοσίας χρείας διαπεμπομένων τριήρων, ἀπό τινος ἥρωος
τοὔνομα λαβοῦσα Παράλου. οἱ δὲ ἐπιβεβηκότες αὐτῆς ἐκαλοῦντο
Πάραλοι, οἳ διὰ ταύτην τὴν ὑπηρεσίαν τέτταράς τε ὀβολοὺς ἐλάμβανον
καὶ τὸ πλεῖον μέρος τοῦ ἐνιαυτοῦ οἴκοι ἔμενον, ἄλλα τέ τινα
ὑπῆρχεν αὐτοῖς παρὰ τῆς πόλεως, ὥς φησιν Ὑπερείδης ἐν τῷ κατ̓
Ἀρχεστρατίδου. μέμνηται δὲ τοῦ Παράλου ἥρωος καὶ Φύλαρχος ἐν <num>κα</num>.
<pb n="p.237"/>
</p>
</div>

<div xml:id="polugnwtos" type="entry" org="uniform" sample="complete" part="N"
n="polugnotos">
<head>ΠΟΛΥΓΝΩΤΟΣ</head>
<p>
Λυκοῦργος ἐν τῷ περὶ τῆς ἱερείας. περὶ Πολυγνώτου
τοῦ ζωγράφου, Θασίου μὲν τὸ γένος, υἱοῦ δὲ καὶ μαθητοῦ
Ἀγλαοφῶντος, τυχόντος δὲ τῆς Ἀθηναίων πολιτείας ἤτοι ἐπεὶ τὴν
Ποικίλην στοὰν ἔγραψε προῖκα, ἢ ὡς ἕτεροι, τὰς ἐν τῷ Θησείῳ καὶ
τῷ ἀνακείῳ γραφὰς, ἱστορήκασιν ἄλλοι τε καὶ Ἀρτέμων ἐν τῷ περὶ
ζωγράφων καὶ Ἰόβας ἐν τοῖς περὶ γραφικῆς.
</p>
</div>

<div xml:id="propulaia-tauta" type="entry" org="uniform" sample="complete" part="N"
n="propulaia_tauta">
<head>ΠΡΟΠΥΛΑΙΑ ΤΑΥΤΑ</head>
<p>
Δημοσθένης Φιλιππικοῖς. δύναται μὲν δεικτικῶς
λέγεσθαι ἅτε ὁρωμένων τῶν προπυλαίων ἀπὸ τῆς Πυκνὸς,
βέλτιον δὲ ἀναφορικῶς ἀκούειν: ἐπὶ γὰρ τῶν πάνυ γνωρίμων οὕτω
λέγειν εἰώθασιν. ἐν γοῦν τῷ κατ̓ Αἰσχίνου αὐτὸς ὁ Δημοσθένης
φησὶν <q>ἤρετο Σάτυρον τουτονὶ τὸν κωμικὸν ὑποκριτήν.</q> περὶ δὲ τῶν
προπυλαίων τῆς ἀκροπόλεως, ὡς ἐπὶ Εὐθυμένους ἄρχοντος οἰκοδομεῖν
ἤρξαντο Ἀθηναῖοι Μνησικλέους ἀρχιτεκτονοῦντος, ἄλλοι τε ἱστορήκασι
καὶ Φιλόχορος ἐν τῇ <num>δ</num>. Ἡλιόδωρος δ̓ ἐν <num>α</num> περὶ τῆς Ἀθήνησιν
ἀκροπόλεως μεθ̓ ἕτερα καὶ ταῦτά φησιν <q>ἐν ἔτεσι μὲν <num>ε</num> παντελῶς
ἐξεποιήθη, τάλαντα δὲ ἀνηλώθη δισχίλια <num>ιβ</num>: πέντε δὲ πύλας ἐποίησαν,
δἰ ὧν εἰς τὴν ἀκρόπολιν εἰσίασιν.</q>
</p>
</div>

<div xml:id="sumbola" type="entry" org="uniform" sample="complete" part="N"
n="sumbola">
<head>ΣΥΜΒΟΛΑ</head>
<p>
τὰς συνθήκας, ἃς ἂν ἀλλήλαις αἱ πόλεις θέμεναι
τάττωσι τοῖς πολίταις ὥστε διδόναι καὶ λαμβάνειν τὰ δίκαια.
πολλάκις ἐν τῷ <num>ζ</num> Φιλιππικῶν Δημοσθένης, καὶ Ἰσαῖος ἐν τῷ κατ̓ Ἐλπαγόρου.
</p>
</div>

<div xml:id="sunhgoroi" type="entry" org="uniform" sample="complete" part="N"
n="sunegoroi">
<head>ΣΥΝΗΓΟΡΟΙ</head>
<p>
Ἀντιφῶν ἐν τῇ πρὸς τὴν Δημοσθένους γραφὴν ἀπολογίᾳ
καὶ ἐν τῷ περὶ τοῦ Λινδίων φόρου. ἐοίκασι παῤ Ἀθηναίοις
τινὲς χειροτονεῖσθαι συνήγοροι ἐπὶ τῷ συναγορεύειν.
</p>
</div>

<div xml:id="sunteleis" type="entry" org="uniform" sample="complete" part="N"
n="sunteleis">
<head>ΣΥΝΤΕΛΕΙΣ</head>
<p>
οἱ συνδαπανῶντες καὶ συνεισφέροντες: τὸ δὲ πρᾶγμα
</p>
</div>
</body>
</treebank>



























