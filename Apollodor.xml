<text>
<header>
The present XML file has been written by Giuseppe G. A. Celano, 23 February 2015, at Leipzig University.

The text is Apollodorus, The Library, with an English Translation by Sir James George Frazer, F.B.A., F.R.S. in 2 Volumes. Cambridge, MA, Harvard University Press; London, William Heinemann Ltd. 1921.

The text comes from PerseusDL:

https://github.com/PerseusDL/canonical/blob/master/CTS_XML_TEI/perseus/greekLit/tlg0548/tlg001/tlg0548.tlg001.perseus-grc1.xml 

</header>
<body>
			<div n="1" type="book">
			<milestone unit="chapter" n="1"/>
			<milestone unit="section" n="1"/>
			<milestone unit="volume" n="1"/>
			<pb n="2"/>
				<p>Οὐρανὸς πρῶτος τοῦ παντὸς ἐδυνάστευσε κόσμου. γήμας δὲ Γῆν ἐτέκνωσε πρώτους τοὺς
					ἑκατόγχειρας προσαγορευθέντας, Βριάρεων Γύην<!-- <NOTE ED="Frazer">1</NOTE> -->
					Κόττον, οἳ μεγέθει τε ἀνυπέρβλητοι καὶ δυνάμει καθειστήκεσαν, χεῖρας μὲν ἀνὰ
					ἑκατὸν κεφαλὰς δὲ ἀνὰ πεντήκοντα ἔχοντες. <milestone unit="section" n="2"/>μετὰ
					τούτους δὲ <pb n="4"/>αὐτῷ τεκνοῖ Γῆ Κύκλωπας,
					Ἄργην<!-- <NOTE ED="Frazer">1</NOTE> --> Στερόπην Βρόντην, ὧν ἕκαστος εἶχεν ἕνα
					ὀφθαλμὸν ἐπὶ τοῦ μετώπου. ἀλλὰ τούτους μὲν Οὐρανὸς δήσας εἰς Τάρταρον ἔρριψε
					(τόπος δὲ οὗτος ἐρεβώδης ἐστὶν ἐν Ἅιδου, τοσοῦτον ἀπὸ γῆς ἔχων διάστημα ὅσον ἀπʼ
					οὐρανοῦ γῆ), <milestone unit="section" n="3"/>τεκνοῖ δὲ αὖθις ἐκ Γῆς παῖδας μὲν
					τοὺς Τιτᾶνας προσαγορευθέντας, Ὠκεανὸν Κοῖον Ὑπερίονα Κρεῖον Ἰαπετὸν καὶ
					νεώτατον<!-- <NOTE ED="Frazer">1</NOTE> --> ἁπάντων Κρόνον, θυγατέρας δὲ τὰς
					κληθείσας Τιτανίδας, Τηθὺν Ῥέαν Θέμιν Μνημοσύνην Φοίβην Διώνην Θείαν. <milestone
						unit="section" n="4"/></p>
				<p>ἀγανακτοῦσα δὲ Γῆ ἐπὶ τῇ ἀπωλείᾳ τῶν εἰς Τάρταρον
					ῥιφέντων<!-- <NOTE ED="Frazer">3</NOTE> --> παίδων πείθει τοὺς Τιτᾶνας ἐπιθέσθαι
					τῷ πατρί, καὶ δίδωσιν ἀδαμαντίνην ἅρπην Κρόνῳ. οἱ δὲ Ὠκεανοῦ χωρὶς ἐπιτίθενται,
					καὶ Κρόνος ἀποτεμὼν τὰ αἰδοῖα τοῦ πατρὸς εἰς τὴν θάλασσαν ἀφίησεν. ἐκ δὲ τῶν
					σταλαγμῶν τοῦ ῥέοντος αἵματος ἐρινύες ἐγένοντο, Ἀληκτὼ Τισιφόνη Μέγαιρα. τῆς δὲ
					ἀρχῆς ἐκβαλόντες <pb n="6"/>τούς τε καταταρταρωθέντας ἀνήγαγον ἀδελφοὺς καὶ τὴν
					ἀρχὴν Κρόνῳ παρέδοσαν. <milestone unit="section" n="5"/></p>
				<p>ὁ δὲ τούτους μὲν <add>ἐν</add> τῷ Ταρτάρῳ πάλιν δήσας καθεῖρξε, τὴν δὲ ἀδελφὴν
					Ῥέαν γήμας, ἐπειδὴ Γῆ τε καὶ Οὐρανὸς ἐθεσπιῴδουν αὐτῷ λέγοντες ὑπὸ παιδὸς ἰδίου
					τὴν ἀρχὴν ἀφαιρεθήσεσθαι, κατέπινε τὰ γεννώμενα. καὶ πρώτην μὲν γεννηθεῖσαν
					Ἑστίαν κατέπιεν, εἶτα Δήμητραν καὶ Ἥραν, μεθʼ ἃς Πλούτωνα καὶ Ποσειδῶνα.
						<milestone unit="section" n="6"/>ὀργισθεῖσα δὲ ἐπὶ τούτοις Ῥέα παραγίνεται
					μὲν εἰς Κρήτην, ὁπηνίκα τὸν Δία ἐγκυμονοῦσα ἐτύγχανε, γεννᾷ δὲ ἐν ἄντρῳ τῆς
					Δίκτης Δία. καὶ τοῦτον μὲν δίδωσι τρέφεσθαι Κούρησί τε καὶ ταῖς
					Μελισσέως<!-- <NOTE ED="Frazer">1</NOTE> --> παισὶ νύμφαις, Ἀδραστείᾳ τε καὶ
					Ἴδῃ. <milestone unit="section" n="7"/>αὗται μὲν οὖν τὸν παῖδα ἔτρεφον τῷ τῆς
					Ἀμαλθείας γάλακτι, οἱ δὲ Κούρητες ἔνοπλοι ἐν <pb n="8"/>τῷ ἄντρῳ τὸ βρέφος
					φυλάσσοντες τοῖς δόρασι τὰς ἀσπίδας συνέκρουον, ἵνα μὴ τῆς τοῦ παιδὸς φωνῆς ὁ
					Κρόνος ἀκούσῃ. Ῥέα δὲ λίθον σπαργανώσασα δέδωκε Κρόνῳ καταπιεῖν ὡς τὸν
					γεγεννημένον παῖδα. <milestone unit="chapter" n="2"/><milestone unit="section"
						n="1"/></p>
				<p>ἐπειδὴ δὲ Ζεὺς ἐγενήθη<!-- <NOTE ED="Frazer">1</NOTE> --> τέλειος, λαμβάνει Μῆτιν
					τὴν Ὠκεανοῦ συνεργόν, ἣ δίδωσι Κρόνῳ καταπιεῖν φάρμακον, ὑφʼ οὗ ἐκεῖνος
					ἀναγκασθεὶς πρῶτον μὲν ἐξεμεῖ τὸν λίθον, ἔπειτα τοὺς παῖδας οὓς κατέπιε· μεθʼ ὧν
					Ζεὺς τὸν πρὸς Κρόνον καὶ Τιτᾶνας ἐξήνεγκε πόλεμον. μαχομένων δὲ αὐτῶν <pb n="10"
					/>ἐνιαυτοὺς δέκα ἡ Γῆ τῷ Διὶ ἔχρησε τὴν νίκην, τοὺς καταταρταρωθέντας ἂν ἔχῃ
					συμμάχους· ὁ δὲ τὴν φρουροῦσαν αὐτῶν τὰ δεσμὰ Κάμπην ἀποκτείνας ἔλυσε. καὶ
					Κύκλωπες τότε Διὶ μὲν διδόασι βροντὴν καὶ ἀστραπὴν καὶ κεραυνόν, Πλούτωνι δὲ
					κυνέην,<!-- <NOTE ED="Frazer">1</NOTE> --> Ποσειδῶνι δὲ τρίαιναν· οἱ δὲ τούτοις
					ὁπλισθέντες κρατοῦσι Τιτάνων, καὶ καθείρξαντες αὐτοὺς ἐν τῷ Ταρτάρῳ τοὺς
					ἑκατόγχειρας κατέστησαν<!-- <NOTE ED="Frazer">2</NOTE> --> φύλακας. αὐτοὶ δὲ
					διακληροῦνται περὶ τῆς ἀρχῆς, καὶ λαγχάνει Ζεὺς μὲν τὴν ἐν οὐρανῷ δυναστείαν,
					Ποσειδῶν δὲ τὴν ἐν θαλάσσῃ, Πλούτων δὲ τὴν ἐν Ἅιδου. <milestone unit="section"
						n="2"/></p>
				<p>ἐγένοντο δὲ Τιτάνων ἔκγονοι Ὠκεανοῦ μὲν καὶ Τηθύος
					Ὠκεανίδες,<!-- <NOTE ED="Frazer">3</NOTE> --> Ἀσία Στὺξ Ἠλέκτρα Δωρὶς <pb n="12"
					/>Εὐρονόμη <del>Ἀμφιτρίτη</del> Μῆτις, Κοίου δὲ καὶ Φοίβης Ἀστερία καὶ Λητώ,
					Ὑπερίονος δὲ καὶ Θείας Ἠὼς Ἥλιος Σελήνη, Κρείου δὲ καὶ Εὐρυβίας τῆς Πόντου
					Ἀστραῖος Πάλλας Πέρσης, <milestone unit="section" n="3"/>Ιαπετοῦ δὲ καὶ
					Ἀσίας<!-- <NOTE ED="Frazer">1</NOTE> --> Ἄτλας, ὃς ἔχει τοῖς ὤμοις τὸν οὐρανόν,
					καὶ Προμηθεὺς καὶ Ἐπιμηθεὺς καὶ Μενοίτιος, ὃν κεραυνώσας ἐν τῇ τιτανομαχία Ζεὺς
					κατεταρτάρωσεν. <milestone unit="section" n="4"/>ἐγένετο δὲ καὶ Κρόνου καὶ
					Φιλύρας Χείρων διφυὴς Κένταυρος, Ἠοῦς δὲ καὶ Ἀστραίου ἄνεμοι καὶ ἄστρα, Πέρσου
					δὲ καὶ Ἀστερίας Ἑκάτη, Πάλλαντος δὲ καὶ
					Στυγὸς<!-- <NOTE ED="Frazer">1</NOTE> --> Νίκη Κράτος Ζῆλος Βία. <milestone
						unit="section" n="5"/>τὸ δὲ τῆς Στυγὸς ὕδωρ ἐκ πέτρας ἐν Ἅιδου ῥέον Ζεὺς
					ἐποίησεν ὅρκον, ταύτην αὐτῇ τιμὴν διδοὺς ἀνθʼ ὧν αὐτῷ κατὰ Τιτάνων μετὰ τῶν
					τέκνων συνεμάχησε. <milestone unit="section" n="6"/></p>
				<p>Πόντου δὲ καὶ Γῆς Φόρκος<!-- <NOTE ED="Frazer">2</NOTE> --> Θαύμας Νηρεὺς <pb
						n="14"/>Εὐρυβία Κητώ. Θαύμαντος μὲν οὖν καὶ
					Ἠλέκτρας<!-- <NOTE ED="Frazer">1</NOTE> --> Ἶρις καὶ ἅρπυιαι, Ἀελλὼ
						<add>καὶ</add> Ὠκυπέτη, Φόρκου δὲ καὶ Κητοῦς Φορκίδες <add>καὶ</add>
					Γοργόνες, περὶ ὧν ἐροῦμεν ὅταν τὰ κατὰ Περσέα λέγωμεν, <milestone unit="section"
						n="7"/>Νηρέως δὲ καὶ Δωρίδος<!-- <NOTE ED="Frazer">1</NOTE> --> Νηρηίδες, ὧν
					τὰ ὀνόματα Κυμοθόη Σπειὼ Γλαυκονόμη Ναυσιθόη Ἁλίη, Ἐρατὼ Σαὼ Ἀμφιτρίτη Εὐνίκη
					Θέτις, Εὐλιμένη Ἀγαύη Εὐδώρη Δωτὼ Φέρουσα, Γαλάτεια Ἀκταίη Ποντομέδουσα Ἱπποθόη
					Λυσιάνασσα, Κυμὼ Ἠιόνη Ἁλιμήδη Πληξαύρη Εὐκράντη, Πρωτὼ Καλυψὼ Πανόπη Κραντὼ
					Νεόμηρις, Ἱππονόη Ἰάνειρα Πολυνόμη Αὐτονόη
					Μελίτη,<!-- <NOTE ED="Frazer">2</NOTE> --> Διώνη Νησαίη Δηρὼ Εὐαγόρη Ψαμάθη,
					Εὐμόλπη Ἰόνη Δυναμένη Κητὼ Λιμνώρεια. <milestone unit="chapter" n="3"
						/><milestone unit="section" n="1"/></p>
				<p>Ζεὺς δὲ γαμεῖ μὲν Ἥραν, καὶ τεκνοῖ Ἥβην Εἰλείθυιαν
					Ἄρην,<!-- <NOTE ED="Frazer">3</NOTE> --> μίγνυται δὲ πολλαῖς θνηταῖς τε καὶ
					ἀθανάτοις γυναιξίν. ἐκ μὲν οὖν Θέμιδος τῆς<!-- <NOTE ED="Frazer">4</NOTE> -->
					Οὐρανοῦ γεννᾷ θυγατέρας ὥρας. Εἰρήνην Εὐνομίαν Δίκην, μοίρας, Κλωθὼ Λάχεσιν
					Ἄτροπον, ἐκ Διώνης δὲ Ἀφροδίτην, ἐξ Εὐρυνόμης <pb n="16"/>δὲ τῆς Ὠκεανοῦ
					χάριτας, Ἀγλαΐην Εὐφροσύνην Θάλειαν, ἐκ δὲ Στυγὸς Περσεφόνην, ἐκ δὲ Μνημοσύνης
					μούσας, πρώτην μὲν Καλλιόπην, εἶτα Κλειὼ Μελπομένην Εὐτέρπην Ἐρατὼ Τερψιχόρην
					Οὐρανίαν Θάλειαν Πολυμνίαν. <milestone unit="section" n="2"/></p>
				<p>Καλλιόπης μὲν οὖν καὶ Οἰάγρου, κατʼ ἐπίκλησιν δὲ Ἀπόλλωνος, Λίνος, ὃν Ἡρακλῆς
					ἀπέκτεινε, καὶ Ὀρφεὺς ὁ ἀσκήσας κιθαρῳδίαν, ὃς ᾁδων ἐκίνει λίθους τε καὶ δένδρα.
					ἀποθανούσης δὲ Εὐρυδίκης τῆς γυναικὸς αὐτοῦ, δηχθείσης ὑπὸ ὄφεως, κατῆλθεν εἰς
					Ἅιδου θέλων ἀνάγειν<!-- <NOTE ED="Frazer">1</NOTE> --> αὐτήν, <pb n="18"/>καὶ
					Πλούτωνα ἔπεισεν ἀναπέμψαι. ὁ δὲ ὑπέσχετο τοῦτο ποιήσειν, ἂν μὴ πορευόμενος
					Ὀρφεὺς ἐπιστραφῇ πρὶν εἰς τὴν οἰκίαν αὑτοῦ παραγενέσθαι· ὁ δὲ ἀπιστῶν
					ἐπιστραφεὶς ἐθεάσατο τὴν γυναῖκα, ἡ δὲ πάλιν ὑπέστρεψεν. εὗρε δὲ Ὀρφεὺς καὶ τὰ
					Διονύσου μυστήρια, καὶ τέθαπται περὶ τὴν Πιερίαν διασπασθεὶς ὑπὸ τῶν μαινάδων.
						<milestone unit="section" n="3"/>Κλειὼ δὲ Πιέρου τοῦ Μάγνητος ἠράσθη κατὰ
					μῆνιν Ἀφροδίτης (ὠνείδισε γὰρ αὐτῇ τὸν τοῦ Ἀδώνιδος ἔρωτα), συνελθοῦσα δὲ
					ἐγέννησεν ἐξ αὐτοῦ παῖδα Ὑάκινθον, οὗ Θάμυρις ὁ Φιλάμμωνος καὶ Ἀργιόπης νύμφης
					ἔσχεν<!-- <NOTE ED="Frazer">1</NOTE> --> ἔρωτα, πρῶτος ἀρξάμενος ἐρᾶν ἀρρένων.
					ἀλλʼ Ὑάκινθον μὲν ὕστερον Ἀπόλλων ἐρώμενον ὄντα δίσκῳ <pb n="20"/>βαλὼν ἄκων
					ἀπέκτεινε, Θάμυρις δὲ κάλλει διενεγκὼν καὶ κιθαρῳδίᾳ περὶ μουσικῆς ἤρισε
					μούσαις, συνθέμενος, ἂν μὲν κρείττων εὑρεθῇ, πλησιάσειν πάσαις, ἐὰν δὲ ἡττηθῇ,
					στερηθήσεσθαι οὗ ἂν ἐκεῖναι θέλωσι. καθυπέρτεραι δὲ αἱ μοῦσαι γενόμεναι καὶ τῶν
					ὀμμάτων αὐτὸν καὶ τῆς κιθαρῳδίας ἐστέρησαν. <milestone unit="section" n="4"
					/>Εὐτέρπης δὲ καὶ ποταμοῦ Στρυμόνος Ῥῆσος, ὃν ἐν Τροίᾳ Διομήδης ἀπέκτεινεν· ὡς
					δὲ ἔνιοι λέγουσι, Καλλιόπης ὑπῆρχεν. Θαλείας δὲ καὶ Ἀπόλλωνος ἐγένοντο
					Κορύβαντες, Μελπομένης δὲ καὶ Ἀχελῴου Σειρῆνες, περὶ ὧν ἐν τοῖς περὶ Ὀδυσσέως
					ἐροῦμεν. <milestone unit="section" n="5"/></p>
				<p>Ἥρα δὲ χωρὶς εὐνῆς ἐγέννησεν Ἥφαιστον· ὡς δὲ Ὅμηρος λέγει, καὶ τοῦτον ἐκ Διὸς
					ἐγέννησε. <pb n="22"/>ῥίπτει δὲ αὐτὸν ἐξ οὐρανοῦ Ζεὺς Ἥρα δεθείσῃ βοηθοῦντα·
					ταύτην γὰρ ἐκρέμασε<!-- <NOTE ED="Frazer">1</NOTE> --> Ζεὺς ἐξ Ὀλύμπου χειμῶνα
					ἐπιπέμψασαν Ἡρακλεῖ, ὅτε Τροίαν ἑλὼν ἔπλει. πεσόντα δʼ Ἥφαιστον ἐν Λήμνῳ καὶ
					πηρωθέντα τὰς βάσεις διέσωσε Θέτις. <milestone unit="section" n="6"/></p>
				<p>μίγνυται δὲ Ζεὺς Μήτιδι,<!-- <NOTE ED="Frazer">2</NOTE> --> μεταβαλλούσῃ εἰς
					πολλὰς ἰδέας ὑπὲρ τοῦ μὴ συνελθεῖν, καὶ αὐτὴν γενομένην ἔγκυον καταπίνει φθάσας,
					ἐπείπερ <pb n="24"/>ἔλεγε <add>Γῆ</add>
					γεννήσειν<!-- <NOTE ED="Frazer">1</NOTE> --> παῖδα μετὰ τὴν μέλλουσαν ἐξ αὐτῆς
					γεννᾶσθαι<!-- <NOTE ED="Frazer">2</NOTE> --> κόρην, ὃς οὐρανοῦ δυνάστης
					γενήσεται. τοῦτο φοβηθεὶς κατέπιεν αὐτήν· ὡς δʼ ὁ τῆς
					γεννήσεως<!-- <NOTE ED="Frazer">3</NOTE> --> ἐνέστη χρόνος, πλήξαντος αὐτοῦ τὴν
					κεφαλὴν πελέκει Προμηθέως ἢ καθάπερ ἄλλοι λέγουσιν Ἡφαίστου, ἐκ κορυφῆς, ἐπὶ
					ποταμοῦ Τρίτωνος, Ἀθηνᾶ σὺν ὅπλοις ἀνέθορεν. <milestone unit="chapter" n="4"
						/><milestone unit="section" n="1"/></p>
				<p>τῶν δὲ Κοίου θυγατέρων Ἀστερία μὲν ὁμοιωθεῖσα ὄρτυγι ἑαυτὴν εἰς θάλασσαν ἔρριψε,
					φεύγουσα τὴν πρὸς Δία συνουσίαν· καὶ πόλις ἀπʼ ἐκείνης Ἀστερία πρότερον
					κληθεῖσα, ὕστερον δὲ Δῆλος. Λητὼ δὲ συνελθοῦσα Διὶ κατὰ τὴν γῆν ἅπασαν ὑφʼ Ἥρας
					ἠλαύνετο, μέχρις εἰς Δῆλον ἐλθοῦσα γεννᾷ πρώτην Ἄρτεμιν, ὑφʼ ἧς μαιωθεῖσα
					ὕστερον Ἀπόλλωνα ἐγέννησεν. <pb n="26"/></p>
</div>
</body>
</text>